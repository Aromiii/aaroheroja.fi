---
title: Suurleirien viestintä ei toimi
date: '2024-07-07'
tags: ['partio', 'johtaminen', 'viestintä', 'organisaatiot']
draft: false
summary:
---

Suurleireillä viestintä koskettaa aivan kaikkea palokunnasta ohjelmalaaksoihin vähintää sisäisen viestinnän eri muodoissa. Viestintä pitäisi olla läsnä jokapäiväisessä ajattelussa suurleirien johtamisessa, mutta se jää usein taustalle. Onnistunut viestintä on edellytys kaikkien muiden toimintojen onnistumiselle. Mitä kävisikään, jos ruuan toimittaja ottaisi yhteyttä muonitukseen ruuan myöhästymisestä ja yhteisohjelmat sekä osallistujaviestintä eivät olisi tietoisia myöhästymisestä. Lopputulos olisi parvia ihmisiä väärissä paikoissa ja jälkiseuraukset, jotka vaikuttaisivat ainakin koko loppupäivän. Esimerkin tilanne on kuitekin rauhallisemmasta päästä, eikä kukaan ei loukkaannut tai menehdy, jos ruokailu alkaa tunnin myöhemmin. Mikä taas olisi tilanne, jos leiri pitäisi evakuoida?

Viestinnän suurin ongelma on pirstaloituminen. Esimerkiksi Kajon [leiriorganisaatiossa](https://kajo2022.fi/yhteystiedot/) viestintää löytyy 2 osa-alueelta ja lisäksi viestinnän rippeitä on 2 muulla osa-alueella. Vaikka viestintä on hyvin merkittävä ja tärkeä osa leiriorganisaatiota, ei "viestintä" osa-aluetta ole, vaan puhdas viestintä on piilotettu vasta mestaritasolle. Miten viestinnän koordinointi voisi onnistua etenkin kriisitilanteessa? Toki aina voi luoda kriisiviestintäryhmän, jonka tehtävä on toimi kriisitilanteessa, mutta olisiko tehokkaampaa, jos erillisiä ryhmiä ei tarvitsisi luoda, vaan organisaatio olisi oikein rakennettu kriiseihin alusta lähtien. Kun töitä on tehty kauan leirin valmistelemiseksi, kriisitilanteissa toiminta on sulavinta samojen ihmisten kanssa. Lisäksi kriisiviestintäryhmän koolle kutsuminen myöntää organisaation olevan kriisissä, mikä luo kohtuullisen suuren kynnyksen siihen.

Toinen merkittävä ongelma on viestinnän ja markkinoinnin sekoittaminen. Viestintä keskittyy enemmän tiedon välittämiseen, kun markkinoinnin tavoitteena on saada mahdollinen osallistuja tekemään päätös leirille osallistumisesta. Kajon [organisaatiossa](https://kajo2022.fi/yhteystiedot/) elämys osa-alueen keskiössä on brändi, joka mahdollistaa markkinoinnin. Brändi rakentuu ennen leiriä tuotetusta sisällöstä, kuten ennakkotehtävistä, tarinasta, sosiaalisen median postauksista ja julisteesta kolon seinällä. Leirikokemus, yhteisohjelmat tukeutuvat brändiin muistettavan kokemuksen mahdollistamiseksi. Viestintä taas on elämyksen roolista hyvin kaukana ja sekoittamisella ei saada mitään merkittävää hyötyä, mutta luodaan tehottomuutta ylimääräisellä johdolla, jos viestintä on sijoitettu Elämys osa-alueen taakse.

Mikä sitten olisi toimiva organisaationallinen rakenne? Kajon [osa-aluejakoa](https://kajo2022.fi/yhteystiedot/) pohjana käyttäen viestintä pitäisi nostaa pois elämyksestä omaksi osa-alueeksi ja jättää markkinointi ja sisällöntuotanto paikalleen. Lisäksi viestintä sisällyttäisi palveluilta tiedonhallinnan ja osallistujilta osallistujaviestinnän. Tiedonhallinta ja osallistujaviestintä pelaa vahvasti yhteen sisäisen viestinnän kanssa ja siksi olisi järkevä ratkaisu siirtää osuus viestinnän alle.

![Kajon muokattu organisaatiokaavio](/static/images/viestinta_organisaatio.png)
Mallissa elämys pääsee toteuttamaan pelkästään elämyksellisyyttä, eikä Kajon mallin mukaan joutuisi myös viestimään kriisitilanteissa. Organisaation tehokkuus paranee samalla tekijämäärällä ruokkimalla ideointia ja yhteistyötä. Vapaaehtoisuuden takia kaikki turha työ pitää minimoida ja tehdä organisaatiosta mahdollisimman tehokas. Henkilöresurssien oikeanlaisella sijoituksella saadaan yhteistyö ja ideointi pelaamaan ilman johtajan panosta, mikä mahdollistaa johtajan keskittymisen suunnitteluun ja tekijähyvinvoinnista huolehtimiseen, koska resursseja ei mene hukkaan tehottomaan viestintään.
