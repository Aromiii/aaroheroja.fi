---
title: Vasen käännös ja jälkiviisaus risteyksen jälkeen
date: '2024-06-21'
tags: ['elämänfilosofia', 'tavoitteet']
draft: false
summary: Oma blogi 17-vuotiaalla lukio-opiskelijalla? Vastaus kysymykseen ja hieman enemmän itsestäni tämän blogin kirjoittajana.
---

Oma blogi 17-vuotiaalla lukio-opiskelijalla? Halu kehittyä on ollut viime vuosina vahvasti elämässäni läsnä ja siitä ammennan elinvoimani. Halu kehittyä vie minua eteenpäin ja saa nauttimaan elämästä. Halu kehittyä saa minut tekemään hulluja asioita mihin harva ikäiseni nuori haluaa tehdä. Tämä blogi tai kirjoitussivusto tai miksi tätä nyt ikinä kutsuisi on yksi niistä.

Kaikki lähti tavoitteesta päästä Aalto yliopiston informaatioverkostot-koulutukseen todistusvalinnalla. Äidinkieli ei koskaan ole ollut vahvuuteni, mutta vuonna 2026, milloin valmistun siitä saa [merkittävästi pisteitä](https://yliopistovalinnat.fi/todistusvalinnan-pisteytykset-vuodesta-2026/matemaattiset-tieteet-taloustiede-tietojenkasittelytieteet), vaikka suunnaudun DI-alalle. Pitkä matematiikka on vielä edellä, mutta vain 1,8 pisteen erolla.

Tavoite siis selvästi vaatii töitä, sillä yläkoulusta 8 äidinkielellä valmistunut ei kovin helposti tavoita ylioppilastodistukseen, sitä maagista äidinkielen ja kirjallisuuden _Laudaturia_. Suunnittelin ja kirjoitin henkilökohtaisen _Lukion opintosuunnitelman_, jossa linjasin tekstien kirjoittaminen olevan yksi aihe mihin panostan ja tämä blogi, on tapa julkaista kirjoituksiani.

Vahva äidinkielen ja kirjallisuuden osaaminen tukee myös aivan kaikkea muuta, mitä en todellakaan vähättele, vaan pidän ylioppilastutkintoa tärkeämpänä, vaikka en näkyvämpänä. Taidot mitkä nyt opin, kantavat koko elämä ja ovat avukseni niin kuoppaisen soratien kuin luotisuoran motarin varrella. Kirjoittamisesta on muodostunut itselleni selvästi tärkeä taito, jossa halua kehittyä, sillä se ei ole yksi vahvuuksiani. Tämän blogin kirjoittamisessa ei ole tärkeintä ihmisten arvostus tekstejäni kohtaan, vaan kehittymiseni, joten arvostan ainakin tämän tekstin itselleni.

Mitä sanottavaa minulla sitten on? Aika pihalla itsekkin olen, mutta toteutan tämän, että mikään ei ainakaan pidättele minua kirjoittamasta. Niin sanostusti haluan saada pyörät pyörimään. Lupaan kuitekin julkisesti, että tulen kirjoittaan ennen koulujen alkua virheiden tekemisestä ja niistä oppmisesta sekä HuHu-leirin sovellusprojektista ja johtamisesta. Julkinen lupaus samalla on tapa saamaan oikeasti jotain aikaan, koska muuten tämä taitaisi jäädä yhden kirjoituksen surulliseksi möykkykalaksi. Tulevaisuudessa haluan myös kirjoittaa, elämän filosofiasta, johtamisesta, partiosta, nuorten osuudesta yhteiskunnassa ja ohjelmoinnista.

Kaikissa kirjoituksissani tulee näkymään suhtautumiseni elämään, jossa virheet ovat risteyksiä, missä voin valita oppimisen tien. Siitä syntyy nimi _Vasen käännös_, joka kuvaa vääriä käännöksiä elämässä ja niistä opittuja asioita. Pienenä vaikuttajana nimeen myös vasenkätisyyteni :D.
