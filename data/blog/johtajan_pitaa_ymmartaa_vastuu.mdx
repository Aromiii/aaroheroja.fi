---
title: Johtajan pitää ymmärtää vastuu
date: '2024-07-10'
tags: ['partio', 'johtaminen', 'organisaatiot']
draft: false
summary: Partion johtajakäsityksessä ei ymmärretä johtajana ja tekijän eroa. Johtajan vastuu on hyvin erillainen tekijään verrattuna. 
---
Liityin erääseen partiopiirini ryhmään ja samalla toiminnanaluetta johtanut hallituksen jäsen vaihtui. Ryhmä oli hyvinvoiva ja sai tulosta aikaan, mutta alamäki alkoi. Kyseisen henkilön johtamistyyli oli antaa kaikkien tehdä vapaasti mitä tahansa eli toisin sanoen johtaminen lakkasi. Ryhmä kuivui hiljalleen kasaan ja lopulta lakkautettiin sen toimimattomuudesta. Vaikka kyseinen henkilö oli osaava ryhmän tehtävässä, hän ei ymmärtänyt sitä, että ryhmää pitää myös johtaa ja vaikka hän olisi omatoiminen, niin suurin osa ei ole. Kyseinen henkilö ei ymmärtänyt johtajan vastuuta ja se johti raskaisiin seurauksiin.

Partion johtajakäsityksessä ei ymmärretä tekijän ja johtajan tehtävien hyvin merkittävää eroa. Johtaja ei ole vain tekijän vaativampi taso, vaan vaatii hyvin erilaisen työkalupakin ja asenteen. Johtaja on vastuussa tekijöiden hyvinvoinnista, suunnitelmissa sekä aikataulussa pysymisestä ja itse henkilöjohtamisesta. Tekijällä ei ole lähtökohtaisesti yhtäkään kyseisistä vastuista. Johtajaa ja tekijää erottaaa vielä johtajan jättäytyminen itse tekemisen ulkopuolelle. Toki välimuotoja aina löytyy oikeassa maailmassa.

Suurin havaitsemani ongelma on johtajan vastuun väärinymmärryksessä. Johtaja on vastuussa ryhmän toiminnastaan eli viime kädessä tekijöidensä kädenjäljestä. Johtajan kädenjäljen puuttuminen ei siirrä vastuuta tekijöille ryhmän ulkopuolelta tarkkaillessa, sillä miten toimisi organisaatio, missä johtaja ei olisi koskaan vastuussa ja aina syyttäisi omia tekijöitään. Suomen Partiolaisten hallituksen puheenjohtajan emämunaus olisikin valiokuntien sisällä olevien ryhmien yksittäisten jäsenten syy. Liian usein näkee johtajan haluttomuuden ottaa vastuu oman ryhmänsä tekijöiden toiminnasta, mikä johtaa organisaation toimimattomuuteen, sillä kuka ohjaisi tekijöitä eteenpäin, jos se ei ole johtaja. Vastuun ottaminen mahdollistaa virheiden tiedostamisen ja toiminnan muuttamisen virheiden korjaamiseksi. Näin ryhmä pääsee toiminnassaan eteenpäin.

Erään leirin parissa suunnittelimme viestinnän ja markkinoinnin sisällä leirituotteet, mutta staabi päätyi vaihtamaan grafiikkaamme ilman, että teimme uutta versiota tai edes saati meitä konsultointiin. Staabin toiminnasta kuulin kauhutarinoita venyvistä kokouksista ja kaikenlaisesta turhasta ajankäytöstä. Vaikka johtajan pitää ottaa vastuu, hänen pitää hyväksyä vaikuttamisen mahdottomuus kaikkeen. Kaikkea ei kuuluisi päättää mahdollisimman korkealla organisaatiossa ja esimerkin mukaista toimintaa kuvaa sana *mikromanagerointi*. Johtaja pitää päättää vain asettaa rajat tekijöille missä toimia, sillä pitää jättää mahdollisimman paljon vapautta tekijöiden toimintaa ja päätöksiin motivaation ja hyvinvoinnin varjelemiseksi. Esimerkin jälkeen motivaationi lopahti koko loppu leiriprojektin ajaksi esimerkin tilanteen jälkeen ja panokseni oli lopun aikaa minimaalista.

Onko sitten täyden vastuun ottaminen ryhmästä ulkoisesti täydellinen malli? Omassa johtamiskäsityksen ja täyden vastuun ottamisen ero on epäonnistumisten ja onnistumisten erottaminen. Johtajan kuuluu ottaa ryhmän epäonnistumisista vastuu, mutta onnistumissa alaiset pitää korottaa. Epäonnistumista vastuun ottaminen mahdollistaa virheistä tekijöiden turvallisen poistumistien virheistä ilman julkista nöyryytystä. Onnistumisissa alaisten korottaminen antaa tekijöille ansaitun tunnustuksen ja kasvattaa motivaatiota. Mallissani johtajan tärkein tehtävä on tuloksen maksimoiminen, vaikka se tehdään omalla kustannuksella.
